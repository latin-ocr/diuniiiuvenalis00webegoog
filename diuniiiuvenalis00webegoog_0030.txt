¹ 14 D. IUN. IUVENALIS

Cedamus patria: vivant Artorius istic

Et Catulus: maneant, qui nigrum in candida vertunt, 30
Quis facile est aedem conducere, flumina, portus,
siccandam eluviem, portandum ad busta cadaver,
Et praebere caput domina venale sub hasta.

Quondam hi cornicines et municipalis arenae
Perpetui comites notaeque per oppida buccae, 35
Munera nunc edunt ‚ et verso pollice vulgi,
Quemlibet occidunt populariter: inde reversi
Conducunt foricas, et cur non omnia? quum sint,

Quales ex humili magna ad fastigia rerum

Extollit, quoties voluit fortuna iocari. 40 e ·

Quid Romae faciam? Mentiri nescio: librum, x

Si malus est, nequeo laudare, et poscere: motus
Astrorum ignoro: funus promittere patris

Nec vole, nec possum: ranarum viscera numquam
Inspexi. Ferre ad nuptam, quae mittit adulter, 45
Quae mandat, norint alii: me nemo ministro

Fur erit, atque ideo nulli comess, exeo tanquam
Mancus et exstinctae corpus non utile dextrae.

Quis nunc diligitur, nisi conscius et cui fervens ι
Aestuat occultis animus semperque tacendis? 50
Nil tibi. se debere putat, nil conferet unquam,
Participem qui te secreti fecit honesti. ’

Carus erit Verri, qui Verrem tempore, quo vult,
Accusare potest. Tanti tibi non sit opaci ,
Omnis arena Tagi quodque in mare volvitur aurum, s55
Ut somno careas ponendaque praemia sumas ’
Tristis et a magno semper timearis amico.

. ἕ Quae nunc divitibus gens acceptissima uostris

 

